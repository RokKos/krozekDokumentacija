Namestitev
============
Za uporabo git-a potrebujemo vsaj dve strani sistema; strežniški del in uporabniški del. Za strežniški del se bomo zanašali na druge saj obstaja `veliko različnih ponudnikov git storitev <https://www.git-tower.com/blog/git-hosting-services-compared/>`_. Naša izbira bo `GitHub <GitHub.com>`_.

`GitHub <GitHub.com>`_
---------
Začni s tem, da greš na njihovo spletno stran in si ustvariš nov račun (če ga še nimaš). Naslednji korak je ustvarjanje novega repozitorija. Repozitorij je lokacija kamor boš naložil kodo svojega projekta. Lahko je bodisi javen, bodisi zaseben. Določenim uporabnikom lahko daš pravice, da spreminjajo njegovo vsebino. Če delate v skupinah mora samo en član skupine narediti repozitorij.

Na svoji strani najdi in pritisni `+New Repository`. Izberi si dobro ime, dodaj opis in si končal. Repozitorij se nahaja na naslovu ``github.com/<up. ime lastnika>/<ime repozitorija>``. Tam pojdi pod nastavitve (Settings in potem Collaborators) in tam dodaj ostale člane svoje skupine.

Uporabniški vmesnik
--------------------
Za razliko od strežniškega dela si mora uporabniški vmesnik namestiti vsak član ekipe, ki hoče prispevati k nastajanju kode. Vsak uporabnik si ga lahko namesti na različnih napravah in različnih lokacijah (npr. v šoli, službi in doma), kjer hoče spreminjati vsebino spletnega repozitorija.


Za uporabnike Linuxa tu ni nikakršnih problem enostavno napiši ``sudo apt-get install git`` in si končal.

Ta navodila so bolj namenjena uporabnikom Windowsa. Najprej si prenesi `Git Portable za windows <https://github.com/git-for-windows/git/releases/download/v2.7.4.windows.1/PortableGit-2.7.4-32-bit.7z.exe>`_ in si vse datoteke razširi npr. v svojo domačo mapo.

V njej boš našel dve glavni datoteki. Obe orodji sta ukazni vrstici, ki vsebujeta ukaz git, a ena simulira Windowsov `cmd`, druga pa `bash`, ki je značilen za Linux.

